= Co o vás prozradí vaše oblíbená květina

[cols="2,9"]
|=======================================================================
|Název květiny |Charakteristika milovnice květiny

|Astra |Dokáže vše naplánovat, zorganizovat a zrealizovat. Má zájem o dění v okolí. Je spolehlivá a ve vztahu věrná. Dokáže být se sebou spokojená a být vnitřně vyrovnaná.

|Azalka |Dobrá pozorovatelka, umí informace získávat, zpracovat je a využít. Přátelská zejména v situacích, když je to pro ni výhodné.

|Bodlák |Má vlastní dosti vyhraněné názory a má náročné požadavky na druhé. Sklon uzavírat se do sebe, skrývat své pravé já. Nemá tendence odhalit to, co cítí, své sny. Působí sebevědomě, ve skutečnosti je však velmi citlivá na nezdary, které velmi těžce prožívá.

|Čekanka |Je ochotná, trpělivá, ráda pomáhá druhým. Dokáže věrně milovat, čekat a věřit. Není vztahovačná, s ostatními dobře vychází. Je přirozeně sebevědomá, příjemná společnice. Přitom je houževnatá a dokáže se uplatnit a jiným poradit.

|Fialka |Působí tichým a klidným dojmem. Není ctižádostivá. Má velmi bohatý vnitřní fantazijní svět, ve kterém často a ráda pobývá. Do budoucna dokáže hledět s nadějí. Rodina a rodinné zázemí jsou pro ni velmi důležité. Má ráda tradice. Přátelům důvěřuje. Je trpělivá, oddaná, nenechá se snadno vyvést z míry.

|Frézie |Mívá spoustu přátel, ale tato přátelství bývají povrchní. Ona sama bývá náladová, nestálá, nedokáže si nic odepřít, snadno podléhá módním trendům. Působí jako osoba povrchní, ve skutečnosti nesnáší nespravedlnost, práce je pro ni důležitá a své skutečné city skrývá.

|Gerbera |Miluje změnu, vzruch a zábavu, je neustále v pohybu. O vše se zajímá. Má hodně kontaktů, které lehce navazuje. Je zábavnou a oblíbenou společnicí. Dokáže se bavit na různé téma, i když její znalosti bývají povrchní.

|Hortenzie |Je to zajímavá osoba, s velkým osobním kouzlem, dokáže okouzlit a získat to, o co má zájem. Má hodně zájmů. Je svědomitá, nezávislá a vnitřně svobodná.

|Hyacint |Oplývá výrazným kouzlem své osobnosti. Je přitažlivá, spolehlivá, inteligentní, intuitivní. Je zajímavou a příjemnou společnicí.

|Chrpa |Je praktická, spolehlivá, přímočará, věrná a přátelská. Bez potíží se dokáže druhým přizpůsobit. Je odvážná, energická, s vysokými ambicemi. Je pracovitá, dokáže ostatní řídit, nebojí se novot, které vnímá jako výzvu. Pro druhé je oporou a dobrou přítelkyní. Ve skutečnosti je však povahou samotářka. Má sklon sama sebe přeceňovat.

|Chryzantéma |Mimořádně inteligentní, s velkými cíli. Své dovednosti umí plně využít. Současně je však náladová a netrpělivá. Má potřebu být finančně zajištěná.

|Jasmín |Ví, co chce a umí i ostatní motivovat k výkonům. Sama je aktivní, pracovitá, výborná spolupracovnice. Je dobrou vedoucí, odvážná, volí přímé cesty k uskutečnění svých cílů, důvěřuje svým schopnostem.

|Jiřina |Je zajímavou a nevšední osobností. Vyhledává stále nové podněty. Když ji nějaká činnost zaujme, bývá houževnatá.

|Kamélie |Je to vášnivá osoba, která touží po uznání a postavení ve společnosti. Dokáže získat lidi na svou stranu. Je dobrou přítelkyní a tomu, koho má ráda, je oporou. Je také odvážná a má umělecké nadání.

|Karafiát |Má velké ambice. Vůči druhým kritická, ale sebekritikou neoplývá. Je náročná na sebe i ostatní. Řekne naplno, co si myslí. Je energická a sebevědomá. Přátele si vybírá.

|Konvalinka |Je skromná, racionální, cílevědomá. Je přátelská a oblíbená, což je pro ni důležité. Je pečující, starostlivá, miluje květiny, zvířata, knihy. Je zakořeněná v minulosti, ze které se dokáže poučit.

|Kopretina |Je statečná, netrpělivá, s nadšením se pouští do realizace nových myšlenek. Prahne po vědění. Úkoly plní rychle, svědomitě, schopně a spolehlivě. Má málo skutečných přátel. Má romantické sklony a miluje pozornost druhého pohlaví. Je schopna přijmout své tělo, vychutnávat život, vnímat přijetí.

|Lilie |Navenek působí chladně a odmítavě. Přitom je velký snílek a romantik. Touží po lásce jako z romantických románů. Je nerozhodná, citlivá, každá kritika ji raní. Má sklon ke vztahovačnosti, urážlivosti a plačtivosti. Potřebuje oporu a bezpečí. Je věrnou přítelkyní. Dokáže být vtipná, pohotová, vyjít s různými lidmi.

|Leknín |Má ráda tajemství, zajímá se o nadpřirozeno. Sama se snaží vypadat tajemně. Má umělecké sklony a bývá podezřívavá.

|Maceška |Nikam se nedere, ale svoji cenu zná. Nemá ráda intriky a okolkování. Říká vše na rovinu. Je přirozená, s nikým nebojuje.

|Mimóza |Nevšední a zajímavá osoba. Přeje si být uznávaná, oblíbená a žádoucí. Někdy se obtížněji rozhoduje.

|Narcis |Je citlivá, zahleděná do sebe, se sklonem k povrchnosti. Záleží jí na mínění ostatních. Ráda se předvádí a upoutává na sebe pozornost. Má sklon měnit partnery i zaměstnání. Hledá stále nové a vzrušující podněty.

|Orchidej |Často se řídí intuicí. Ctižádostivá a při dosahování toho, po čem touží, značně vytrvalá. Je přátelská, ochotná, jemná. Oplývá smyslem pro krásu a harmonii. Nesnáší hádky, nespravedlnost a kompromisy. Miluje dobrodružství, cestování, pěkný domov, vybranou společnost. Je originální, nevšední, potrpí si na svém vzhledu a na módu.

|Pampeliška |V citech je opatrná a trvá, než někomu uvěří. Má bohatý vlastní vnitřní svět, do kterého málokoho pouští. Miluje klid a harmonické zázemí, nemá ráda změnu. Je zodpovědná, dobře pečuje o domácnost. Vnitřně se trápí tím, co se děje ve světě.

|Petrklíč |Pracovitá, ví, co chce a umí se prosadit. Vše vnímá jako výzvu. Je společensky obratná, s osobním šarmem. Umí získat druhé, aby ji pomáhali a podporovali ji.

|Pivoňka |Optimistická osoba, která nezkazí legraci, je oblíbená. Dokáže poradit a pomoci, dávat i přijímat. Je to příjemná, milá a zajímavá povaha. Nemívá nepřátel. Je svědomitá, pořádkumilovná a obětavá. Je také tvrdohlavá. Je pro ni důležité dobré finanční zázemí a dobré partnerství. Má ráda přírodu, někdy bývá přecitlivělá.

|Pomněnka |Od druhých očekává pomoc a podporu. Přátelí se s těmi, kteří ji toto mohou poskytnout. Je přizpůsobivá, vnímavá, citlivá, melancholická, soucítící a tolerantní. I malý problém ji dokáže vyvést z míry.

|Růže |Dokáže zaujmout a oslnit. Má sklon k panovačnosti a touží být úspěšnou, s dobrým postavením, mít pro sebe to nejlepší. Je to zajímavá, komplikovaná osobnost. Ráda se předvádí. Dokáže být statečná, obětavá, soucitná. Umí však říci „ne“. Dokáže dávat i přijímat.

|Sedmikráska |Je houževnatá a vytrvalá ve zdolávání překážek. Touží po pěkném a harmonickém vztahu. Nemá ráda rutinu. Neustále se snaží vnitřně růst. Zajímá se o duchovní moudrost a posilování vnitřní síly.

|Sněženka |Je vnímaná jako jemná a citlivá, přitom se dokáže prosadit. Má pevnou vůli a značnou ctižádost. Je přímá, taktní, důsledná. Ví, co chce a dokáže jít za svým cílem.

|Slunečnice |Má pocit, že je středem vesmíru. Spřádá mnoho různých až neuvěřitelných plánů, které se snaží realizovat. Přitom je dosti realistická a dokáže ostatní využít ke svým záměrům. Je ráda chválena, má ráda lichotky. Je silnou osobností a individualitou, přirozenou autoritou, vůdčí osobností. Dokáže najít vhodné řešení i ve zdánlivě neřešitelné situaci. Je také obětavá, oblíbená, sympatická a milá. Je mnohostranně nadaná. Jedná přímo, spoléhá se na své srdce. Ráda obdarovává, což ji způsobuje potěšení.

|Šeřík |Umí se radovat ze života a rozdávat dobrou náladu. Je plná energie, vytrvalá, miluje nové zážitky. Důvěřuje si a věří ve své schopnosti.

|Tulipán |Před jinými se ráda předvede svým humorem a energičností. Má sklon k vychloubačnosti a náladovosti. Je obtížné předvídat její reakce na různé situace, protože snadno reaguje příliš emočně a zbrkle.

|Vlčí mák |Sebe spíše podceňuje, druhé má sklon považovat za lepší, než je ona sama. Je vnímavá, zvědavá, společenský úspěch je pro ni důležitý. Má ráda umění. V životě hledá vysněného partnera a stává se jí, že se často bezhlavě zamiluje. Ráda se baví, miluje společnost. Není do nepohody.

|Zvonek |Je inteligentní, pohotová, tvůrčí, má široké znalosti. Je také tolerantní a přizpůsobivá. Dokonale dokáže skrývat svá tajemství.
|=======================================================================
